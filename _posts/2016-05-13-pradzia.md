---
layout: post
title: Pradžia
category: pradzia
tags:
  - pradzia
---
### Naujausios Theravados budizmo knygos

Po ilgų derinimu su Amaravati vienuolynu JK, <a href="https://aloka.lt/"><em>Alokos centras</em></a> išleido vieną aiškiausių knygų apie keturias tauriasias tiesas – **Adžano Sumedho „Keturios tauriosios tiesos”**. Elektroninę knygą galima parsisiųsti iš <a href="https://aloka.lt/assets/files/4TT_Sumedho_LT.pdf" target="blank">čia</a>. Fizinę knygos kopiją rąsite Vilniuje *Slyvų kaimelyje* (Mileišiškių g. 89), Kaune *Tylos sode* (Maironio g. 10), Klaipėdoje *Alokos centre* (tel. +37060196830) ir Čiobiškyje *Zen miške*. Knyga – *Alokos centro* dovana jums – platinama nemokamai.

*Alokos centras* išleido elektroninę Tailando miško tradicijos mokytojo Luangtos Narangsako Dhammos sentencijų dvikalbę iliustruotą knygutę <a href="https://aloka.lt/assets/files/108_Dharmos.pdf" target="blank"><em>„108 Dharmos Khīṇālayo”</em></a>.

Sofoklis išleido **[W. Rahulos „Ko mokė Buda”](https://www.sofoklis.lt/ko-moke-buda)** – knygą, kurią paprastai rekomenduojame pirmajam susipažinimui su budizmo filosofija.

### Geros naujienos Klaipėdai ir ne tik

Theravados budizmo centras *Alokos centras* paaugo. Po pusmečio Tailande vienuolė grįžo į Lietuvą parveždama gilesnį mokymą ir naujų dvasinių ryšių. Gamta parūpino centrui Dhammos sklaidai naujas dideles patalpas prie Klaipėdos. Tad atvykusiems centras galės įvairiau padėti keliauti link gilesnių žinių ir praktikos. 

Balandžio pradžioje Klaipėdoje ir Vilniuje lankysis tikras Meistras iš Thailando, Luangta Narongsak Khīṇālayo. Sekite naujienas Alokos centro [internetinėje svetainėje](www.aloka.lt) ar [FB paskyroje](www.facebook.com/alokoscentras)

### Apie šią svetainę

Šios svetainės tikslas  – suteikti lietuviams, norintiems susipažinti su ankstyvaisiais Gautamos Budos mokymais, prieigą prie išverstų iš pali (_pāḷi_) kalbos tekstų. Turbūt nesuklysime pasakę, kad jie savo prasme yra artimiausi (kaip tai tik įmanoma po 2600 metų nuo jų atsiradimo) paties Budos žodžiams. 

Vertimai yra skelbiami [suttacentral](suttacentral.net) platformoje. Theravada.lt svetainė padės susiorientuoti suttacentral portale ir rasti tarp daugybės tūkstančių _suttų_ išverstąsias į lietuvių kalbą.

Pali kalba yra stulbinančiai panaši į lietuvių pirmiausia savo struktūra ir gramatinėmis formomis, o taip pat daug jų žodžių turi artimas šaknis. Tie, kam įdomu, gali nusistatyti `view` taip, kad lygiagrečiai būtų rodomi ir vertimas ir originalas pali kalba (`View root text with translation` -> `Side by side`arba `Line by line`).

Taip pat čia rasite kelis pažintinius straipsnius apie Theravados budizmą  – budizmo kryptį, kuriai priklauso pateikti tekstai.
